Recep İvedk’in, Ninesi Tarafından Kapitalist Sisteme Entegre Edilmesi
Bilindiği gibi Recep ilk  defa seyircinin önüne,  işsiz güçsüz birisi olarak çıkmıştı.  İlk bölümün çekildiği 2007 Türkiye’sinde Recep ‘i iş bulmaya iten bir neden/zorlayıcı yoktu. Hal böyleyken Recep de “hayatını yaşıyordu”
Sanat yapıtları, ortaya çıktıkları dönemin izlerini taşırlar.
Serinin 2. Bölümü çekildiği esnada dünya, 2008 finansal kriziyle mücadele ediyordu. Ülkemizde her ne kadar bu krizin teğet geçtiği söylense de aslında pek de öyle olmadı.
Öyle ki, ülkemizde Bu krizin etkisi 2010 yılına dek sürdü. Krizi atlatma kapsamında ülkemizde bir takım hamleler yapıldı.
İnsanları tüketime teşvik etmek bunlardan birisiydi. “Alın verin ekonomiye can verin” sloganını hatırlarsınız.
Böyle bir atmosferde, “benim dna’da çalışmak yok” düsturuna sahip film kahramanımızın bu sosyalist ve oblomovcu yaşam tarzında bir değişiklik görüyoruz.
Bu değişimde başrol, Ninenin. Nine kapitalizmi simgeliyor. Ona çalışması ve harekete geçmesi  içim baskı yapıyor. Bu kapitalizm - sosyalizm çatışmasında kazanan kapitalizm oluyor.
Recep, ninesinin kendisine dayattığı normları uyguluyor ve başarıya ulaşıyor. İş buluyor, saygınlık kazanıyor, evlenemese bile bir çok konuda başarılı oluyor.
O dönem Dünya otomotiv devi olan Japonları dize getirip, yabancı sermayeyi ülkemize getirmesini ve mensubu olduğu  holdingi yükseltmesini, kıçını kaldırmasına, bunu sağlayan ninesine yani kapitalizme borçlu.
Ninesi öldüğünde Recep’i yine eski işsiz  güçsüz, sosyalist, isyankar  halleriyle baş başa buluyoruz.
Bunun alt metninde, kriz sonucu kapitalizmin ölmesiyle ortaya çıkan durum var aslında... kaos, sosyalizm..Recep İvedik özelinde..
